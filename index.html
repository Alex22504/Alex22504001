<!DOCTYPE html>
<html>
<head>
	<title>Застосування радіонуклідів у медицині. Черніченко Микола</title>
</head>
<body>
	<h3 style="text-align: right;">Проект Черніченко Миколи</h3>
<h1 style="text-align: center;">Застосування радіонуклідів у медицині</h1><hr>
<h2 style="text-align: center;">План</h2>
<h4>1.Радіонукліди</h4>
<h4>2.Шляхи надходження радіонуклідів та їх вплив на організм людини</h4>
<h4>3.Радіонукліди можуть мати природне та штучне походження</h4>
<h4>4.Найбільш широке використання радіонукліди мають в ядерній медицині та біохімії</h4>
<h4>5.Плюси та мінуси ядерної медицини</h4>
<h4>6.Висновок</h4>
<hr>
<h2 style="text-align: center;">1.Радіонукліди</h2>
<p>Радіонуклі́д — атом з нестійким ядром, що характеризується додатковою енергією, яка доступна для передачі до створеної радіаційної частинки, або до одного з електронів атома в процесі внутрішньої конверсії. При вивільненні енергії радіонуклід проходить через процес радіоактивного розпаду, і зазвичай випускає один або більше фотонів, гамма-променів, або субатомні частинки. Ці частинки складають іонізуюче випромінювання. Радіонукліди утворюються в природних умовах, але також можуть бути отримані штучно при бомбардуванні стабільного елемента нейтронами в ядерному реакторі.</p>
<img src="https://www.kazizotop.kz/cms/uploads/images/7553(1).jpg" style="text-align: center;">
<p>Радіонукліди часто також називаються радіоактивними ізотопами або радіоізотопами. Вони використовуються в атомній енергетиці, промисловості, медицині, сільському господарстві і грають важливу роль в дослідженнях з фізики, хімії, біології та геології. Проте, вони можуть являти собою значну небезпеку через руйнівний вплив іонізуючого випромінювання на живі організми.</p>
<p>Оскільки бета-розпад будь-якого типу не змінює масове число A ізотопу, серед ізотопів з однаковим значенням масового числа (ізобар) існує як мінімум один бета-стабільний ізотоп, що відповідає мінімуму на залежності надлишку маси атома від заряду ядра Z при даному A; бета-розпади відбуваються у напрямку до цього мінімуму. Зазвичай для ізотопів з непарним A такий мінімум один, тоді як для парних значень A бета-стабільних ізотопів може бути 2 і навіть 3. Легкі бета-стабільні ізотопи стабільні також і по відношенню до інших видів радіоактивного розпаду і, таким чином, є абсолютно стабільними (якщо не брати до уваги досі ніким не виявлений розпад протона, який пророкували численні сучасні теорії Стандартної Моделі). Починаючи з А = 36 на парних ізобаричних ланцюжках з'являється другий мінімум. Бета-стабільні ядра в локальних мінімумах ізобаричних ланцюжків здатні відчувати подвійний бета-розпад в глобальних мінімумах ланцюжка, хоча періоди напіврозпаду по цьому каналу дуже великі (1019 років і більше). Важкі бета-стабільні ядра можуть відчувати альфа-розпад (починаючи з A ≈ 140), кластерний розпад і спонтанне ділення.</p>
<hr>
<h2 style="text-align: center;">2.Шляхи надходження радіонуклідів та їх вплив на організм людини</h2>
<p>Органи, через які радіоактивні речовини проникають в організм, першими випробовують на собі дію радіації.</p>

<p>При забрудненні радіоактивними речовинами навколишнього середовища (повітря, води, продуктів харчування), а також поверхні тіла людини, надходження радіоактивних речовин в організм можливе, в залежності від конкретної ситуації, такими шляхами: через органи дихання (інгаляційно), органи травлення (перорально), неушкоджену шкіру (перкутально) та через раневу чи опікову поверхню.
</p><p>
Надходження радіонуклідів через органи дихання має місце в період випадання радіоактивних опадів при формуванні сліду, коли людина потрапляє в шлейф радіоактивної хмари, а також при сильному пилеутворенні на вже сформованому сліді (піднімання в повітрі радіоактивних речовин, які випадають на поверхню грунту).</p><p>

Інгаляційно можуть надходити радіоактивні гази і випари, а також радіоактивні аерозолі – зважені в повітрі рідкі чи тверді частки з конденсованими на них радіоактивними речовинами. Гази і випари легко проникають в легені, де в залежності від їх фізико-хімічних властивостей всмоктуються.</p><p>

Надходження радіонуклідів через шлунково-кишковий тракт має найбільш важливе значення. На забруднених територіях таке надходження має тривалий характер, внаслідок чого дози внутрішнього опромінення людей, як правило, перебільшують дози зовнішнього опромінення.</p><p>

Встановлено, що основними харчовими шляхами надходження радіонуклідів в організм є:</p><p>
1. Рослина – людина.
<br>
2. Рослина – тварина – м’ясо – людина.
<br>
3. Рослина – тварина – молоко – людина.
<br>
4. Вода – гідробіонти – людина.
</p><p>
Усвоєння радіонуклідів із грунту рослинами залежить від біологічної доступності (розчинності) радіонуклідів, грунтово-кліматичних умов та фізіологічних особливостей рослин.
</p><img src="https://ternopil.te.ua/wp-content/uploads/2018/09/image002.jpg"><p>
Високі коефіцієнти переходу характерні для пісчаних та торф’яно-болотистих грунтів.
</p><p>
За ступенем концентрації радіонуклідів рослинні продукти розташовуються в такому порядку: боби > картопля > овес > квасоля > гречка > пшениця > просо > ячмінь.
</p><p>
За таким же принципом продукти тваринництва утворюють слідуючий ряд: курятина > свинина > баранина > телятина.
</p><p>
Із продуктів тваринного походження критичними за надходженням радіонуклідів до організму є молоко та м’ясо.
</p><p>
В радіотоксикології так ведеться, що за характером розподілу в організмі людини їх поділяють на дві групи:
</p><p>
Перша група. Радіонукліди, що рівномірно або відносно рівномірно розподілені по всьому тілу людини — тритій, натрій-22, рубідій-86, ніобій-95, цирконій-95, цезій-134, цезій-137 та ін.
</p><p>
Друга група. Радіонукліди, що вибірково або переважно накопичуються в окремих органах і тканинах (органотропні радіонукліди):
</p><p>
– у щитовидній залозі (тіреотропні радіонукліди) — радіоізотопи йоду, найбільш вагомим серед яких є йод-131;
</p><p>
– у скелеті (остеотропні радіонукліди) — фосфор-32, кальцій-45, стронцій-90, барій-140, плутоній-239 та ін.;
</p><p>
– у печінці (гепатотропні радіонукліди) — марганець-64, церій-139, неодім-і47 та ін.;
</p><p>
– у нирках (ренотропні радіонукліди) — молібден-99, тел-лур-121, теллур-125 та ін.
</p><p>
За характером накопичення радіонуклідів, основні органи і тканини можна розташувати наступним чином: щитовидна залоза > печінка > нирки > скелет > м’язи.
</p><p>
Слід відзначити, що радіонукліди з досить короткими періодами напіврозпаду не встигають досягнути органу, де вони переважно депонуються. Швидко розпадаючись, вони реалізують дозу випромінювання на шляху до нього: це або в органі первинного проникнення, або в кровоносному чи лімфатичному руслах та ін.
</p><p>
Механізм процесів, що виникають у біологічних об’єктах під дією іонізуючих випромінювань, надзвичайно складний. Основне значення у них мають продукти, які утворюються внаслідок опромінення і які є хімічно високоактивними — гіпероксид (НОз) і водню пероксид (НО2). Вони руйнують органічну речовину клітин, тканин та органів і, таким чином, негативно впливають на біохімічні процеси і генетику клітин.
</p><p>
Біологічна дія зростає зі збільшенням еквівалентної дози опромінення, її потужності, тривалості дії і розміру поверхні, яка підлягає опроміненню. Клітини, тканини і органи мають різноманітну чутливість (радіочутливість). За зменшенням радіочутливості тканини і органи поділяють на 3 групи: 1-ша — усе тіло, статеві залози і червоний кістковий мозок; 2-га — м’язи, щитоподібна залоза, жирова тканина, печінка, нирки, селезінка, шлунково-кишковий тракт, легені, кришталик ока або інші органи, які не входять у 1-шу і 3-тю групи; 3-тя група — шкіра, кісткова тканина, кисті рук, передпліччя, гомілки і стопи. Чим молодша людина, тим вища її чутливість до опромінення. Дуже чутливий до опромінення плід. Доросла людина у віці 25 років і старше найстійкіша до опромінення.</p>
<hr>
<h2 style="text-align: center;">3.Радіонукліди можуть мати природне та штучне походження</h2><img src="https://lh3.googleusercontent.com/proxy/nesuctCxI7SfJ_E7CpNSeUSrRAWMFSvDNc0lFUI44yZuPtXZW5PlNjoZ1_XcxPVPSfGl7kV0YqumsWCABeRg0Lvzlgbdn3wYFyyKKSw_uBtB4ADepMX1x6kxGGKeOZ27eathhuByTdHhPg">
<p style="text-align: center;">Природне</p>
<p>- радіоактивні ізотопи, що входять до складу радіоактивних сімейств, родоначальниками яких є уран 238U, торій 232Th і актиноуран 235AcU.</p><p>
- окремі радіонукліди, які не мають генетичного зв'язку між собою: калій 40К, кальцій 48Са, рубідій 87Rb та ін.</p><p>
- радіоактивні ізотопи, які безперервно виникають на Землі в результаті ядерних реакцій, під впливом космічних променів, в першу чергу вуглець 14С, берилій 7Ве і тритій 3Н.</p>
<p style="text-align: center;">Штучне</p><p>

- при бомбардуванні стабільного елемента нейтронами в ядерному реакторі.<p>
- продукти розподілу ядер урану, що містяться у відпрацьованих стержнях ядерних реакторів.</p><hr>
  <h2 style="text-align: center;">4.Найбільш широке використання радіонукліди мають в ядерній медицині та біохімії</h2>
  <img src="https://media.preziusercontent.com/media/d/b/f/6ea39ff26d27767db916da7d0a6a06d500110.jpg">
  <p>У медичній практиці їх застосовують для лікування і діагностики різних захворювань:</p><p>
 - діагностика та лікування злоякісних пухлин, максимально швидке пригнічення пухлинного росту (променева операція).</p><p>
 -в нейрохірургії (хворі клітини накопичують радіонукліди, здорові — ні).</p>
  <img src="https://media.preziusercontent.com/media/3/7/e/f0d3259e6866433ac554067c57026ca09d813.jpg">
  <p>- лікування шкірних захворювань: на хворе місце накладають аплікатор. Унаслідок малої проникаючої здатності β-частинок їх дії підлягають тільки верхні шари тканини.</p>
  <p>- поглинання радіоактивного йоду щитовидною залозою. Один з найбільш використовуваних тестів в діагностиці захворювань щитовидної залози. Радіоактивний ізотоп йоду вводиться внутрішньовенно або приймається всередину у вигляді розчину або капсули. Підвищення поглинання йоду спостерігається при дифузнотоксичному зобі, зниження – при гіпотирозі.</p><img src="https://media.preziusercontent.com/media/b/d/2/b44f3bb38a655f4ba87e9b90f0181db564c6e.jpg">
  <p>- радіодіагностика (порушення функції легенів, вади серця, печінки, щитовидної залози).</p><img src="https://media.preziusercontent.com/media/a/c/c/b40c82d9b07a5a9d4016627b835632c5ed55f.jpeg"><p>
У клініці використовують радіодіагностичні і радіотерапевтичні препарати, а також закриті радіоізотопні джерела випромінювання.</p>
<hr>
<h2 style="text-align: center;">5.Плюси та мінуси ядерної медицини</h2>
<p style="text-align: center;">Плюси</p>
<p>- Використання радіонуклідів дозволяє визначити локалізацію та розміри первинних пухлин, виявити поширення пухлинних процесів, контролювати ефективність лікарського лікування.</p><p>
- Завдяки великій різноманітності радіонуклідів нині можна вивчати практично будь-яку фізіологічну і морфологічну системи організму людини: серцево-судинну і кровотворну, сечовидільну та водно-сольового обміну, дихальну і травну, кісткову і лімфатичну тощо.</p><p>
- Широка доступність і легкість в проведенні обстежень.</p>
<p style="text-align: center;">Мінуси</p><p>
- Радіонукліди можуть становити значну небезпеку через руйнівний вплив іонізуючого випромінювання на живі організми.</p><p>
- Дороге обладнання.</p><p>
- Низька специфічність та точність обстежень, не корисно протягом 1 року після операції.</p><p>
- Можуть несприятливо вплинути на жінок, які вагітні.</p>
<p>- Існує загроза тяжких алергічних реакцій.</p>
<hr>
<h2 style="text-align: center;">6.Висновок
</h2>
<p>
Радіонукліди відіграють важливу роль в дослідженнях з фізики, хімії та біології та мають широке застосування в атомній енергетиці, промисловості та медицині.</p><img src="https://cdn.eso.org/images/screen/eso1826a.jpg"><p>

Ядерна медицина дає лікарям та пацієнтам більше інформації, яка допомогає їм зрозуміти, як буде розвиватися захворювання. Незважаючи на те, що методів лікування проблем є небагато, наявні варіанти візуалізації дозволяють швидше поставити діагноз порівняно з традиційними методами.</p>
</body>
</html>